---
slug: RG-kvipp
title: "Digitalt løft for byggebransjen: Slik gjør RG og DigiQuip opplæring enklere og tryggere"
authors: [tomfreddy]
image: img/RG.png
---

Hektiske byggeplasser og tidspress – mange kjenner utfordringene med å få riktig opplæring på utstyr når det trengs som mest. Rental Group (RG) er tidlig ute med å tilby Kvipp til sine kunder.

<!-- truncate -->

### Nordens ledende utleieaktør satser på digital innovasjon
Rental Group er Nordens mest komplette aktør innen utleie av anleggsmaskiner, tunnelutstyr, tårnkraner og yrkesbiler. Med hovedkontor i Oslo og utleieavdelinger spredt rundt i Norge, har selskapet alltid hatt kunden som sin ledestjerne i arbeidet med utvikling og innovasjon. I alt de gjør er sikkerhet og "Trygt hjem" det viktigste – noe som gjør samarbeidet med DigiQuip til en naturlig match.

## Når tid er penger – og sikkerhet er alt
På en travel byggeplass er det ikke alltid tid til å lete etter manualer eller logge inn på tunge systemer. Stian Eide fra RG kjenner utfordringen godt:
**– Vi ser at flere og flere kunder etterspør en enklere måte å få opplæring på utstyret de skal bruke. Ofte er det hektisk på byggeplassen, og det må gå fort – da er det ikke alltid tid til å lete etter manualer eller logge inn på tunge systemer,** forklarer han.
Det var nettopp denne utfordringen som førte RG og DigiQuip sammen. Daniel Hole fra RG så raskt potensialet:
**– DigiQuip bidrar til en enda enklere og mer strukturert måte å sikre og dokumentere maskinspesifikk opplæring – både internt og ute hos kundene.**
 
## Kvipp: Opplæring rett i lomma
DigiQuip er stolte av å lansere Kvipp, et superenkelt og brukervennlig digitalt verktøy som forenkler hvordan bedrifter dokumenterer og gjennomfører utstyrsspesifikk opplæring ute i felt. Med Kvipp kan bedrifter nå enkelt sørge for opplæring og dokumentasjon – alt via mobiltelefonen og HMS-kortet.
Løsningen gjør det mulig å få opplæring akkurat når du trenger det – rett på mobilen. Ingen innlogging, ingen avanserte systemer, bare enkel tilgang til den opplæringen du trenger.

**– En brukervennlig og digital løsning for dokumentasjon av opplæring, tilgjengelig rett fra mobilen – uten behov for innlogging eller avanserte systemer,** forklarer Daniel Hole.

## Konkret verdi for kundene

Samarbeidet skaper reell forskjell for kundene på flere måter:
* Tilgjengelighet og trygghet
**– Det handler først og fremst om tilgjengelighet og trygghet. Med Kvipp kan vi gjøre opplæring tilgjengelig akkurat når kunden trenger det, rett på mobilen. Det sparer tid, gir bedre forståelse for hvordan utstyret skal brukes og reduserer feilbruk. Det gir både kunden og oss en bedre hverdag,** sier Stian Eide.
* Bedre kontroll og oversikt 
**– Kundene våre får et verktøy som gir dem oversikt over hvem som har fått nødvendig opplæring – og like viktig: en enkel måte for den enkelte bruker å sjekke at opplæring faktisk er gjennomført. Det gir bedre kontroll og høyere trygghet ute på byggeplass,** understreker Daniel Hole.
* Alt samlet på ett sted 
**– Vi kan nå tilby enkel og sporbar opplæring knyttet til spesifikt utstyr, og vi sikrer at sjåfør har mulighet selv til å kunne gjennomføre opplæring av det utstyret han skal bruke, ved bruk av et system. Før var dette spredt i mange systemer. Nå har vi muligheten til å ha alt på ett sted, og det blir mye lettere å følge opp,** forklarer Stian Eide.

## En bransje i endring

Utleiebransjen står midt i en digital transformasjon, og RG ser samarbeidet som en naturlig del av denne utviklingen.
**– Det skjer mye på digitaliseringsfronten, og forventningene til hva som er «standard» endrer seg raskt. Samarbeidet vårt med dere passer rett inn i den utviklingen og gjør at vi kan tilby våre kunder gode og enkle løsninger for å sikre at fører/bruker av utstyret får enkel tilgang på riktig informasjon for å kunne bruke utstyret riktig og forsvarlig,** sier Stian Eide.

Daniel Hole ser verdien av fellesløsninger:
**– Utleiebransjen er i endring, med økende krav til dokumentasjon, digitalisering og samhandling. Vi tror på fellesløsninger der det er hensiktsmessig, og Kvipp er et godt eksempel på det. Når utfordringene er felles, bør løsningene også kunne være det – og her har Kvipp truffet godt.**

Helle-Vibeke Schütte fra RG understreker sikkerhetsaspektet:
**– Vi ser digitalisering som en mulighet til å forbedre sikkerheten ute på prosjektene. Når opplæring blir tilgjengeliggjort digitalt, reduseres risikoen for feilbruk, og sikkerheten styrkes.**

### Bærekraft som bonus

Som en aktør som er langt fremme innenfor nullutslippsløsninger, ser RG også verdien av hvordan samarbeidet bidrar til mer bærekraftige løsninger. 

* Mindre slitasje og skader 
**– Bedre opplæring betyr at maskinene brukes riktigere, mindre slitasje, færre skader. Alt dette bidrar til mindre ressursbruk og et lavere fotavtrykk,** forklarer Stian Eide.
* Papirfri dokumentasjon: 
**– Med Kvipp kutter vi behovet for papirskjemaer og manuell arkivering. Det sparer både tid, ressurser og miljø – samtidig som kvaliteten på dokumentasjonen blir bedre,** legger Daniel Hole til.

### Fremtiden er digital 
Daniel Hole ser stort på potensialet: **Vi tror dette kan bli et viktig bidrag i et bredere bransjeløft, hvor vi sammen skaper en mer effektiv, oversiktlig og tryggere arbeidshverdag. Kvipp har potensial til å bli en standardløsning for hele bransjen. For kunder som leier utstyr av RG og trenger kontroll på utstyrsspesifikk opplæring, representerer dette samarbeidet en konkret løsning på daglige utfordringer. Med RGs brede produkt- og tjenesteportefølje og sterke serviceorganisasjon kombinert med DigiQuips digitale løsninger, får kundene økt sikkerhet, bedre kontroll og mindre miljøpåvirkning som resultat.**

![Bilde](RG.png)

***Fra venstre: Daniel Hole og Tom Freddy Braathen.***